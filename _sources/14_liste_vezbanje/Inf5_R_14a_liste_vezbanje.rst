
~~~~~~~~~~~~~~~
Листе - вежбање
~~~~~~~~~~~~~~~

.. topic:: У оквиру овог часа:

    - кроз примере ћеш се подсетити наученог о листама
    - вежбаћеш употребу листи у пројектима
    
Ако још ниси, погледај сада урађене и објашњене пројекте о листама у нашем практикуму.

|

У пројекту 
`Квиз знања <https://petlja.org/biblioteka/r/lekcije/scratch3-praktikum/scratch3-liste#id2>`_
користимо две листе исте дужине. Листа "бројеви" садржи питања, а листа "нзд" одговоре. Помоћу наредбе понављања постављамо једно по једно питање и поредимо добијени одговор са тачним одговором. Када је добијени одговор тачан, повећавамо број поена.

|

У пројекту 
`Глад <https://petlja.org/biblioteka/r/lekcije/scratch3-praktikum/scratch3-liste#id3>`_
користимо само једну листу. У бесконачној наредби понављања сваки пут насумично бирамо редни број неког елемента листе. Мачку кажемо да замишља реченицу која се налази под тим редним бројем, а сам редни број разглашавамо да би се у облаку појавило замишљено јело.

|

У пројекту 
`Храна <https://petlja.org/biblioteka/r/lekcije/scratch3-praktikum/scratch3-liste#id4>`_
користимо две листе - листу воћа и листу јела која гоје. Кликом на било који од неколико ликова хране, тај лик уписује своје име у променљиву "јело", сакрива се и разглашава "узето". Када девојчица Зара прими поруку "узето", она проверава да ли се вредност променљиве "јело" налази у некој од листи. Када пронађе узето јело међу воћем, додаје вам један поен за добар избор хране, а ако јело нађе међу намирницама које гоје, одузима вам поен.

|

У пројекту 
`Чаробњак Збуњенко <https://petlja.org/biblioteka/r/lekcije/scratch3-praktikum/scratch3-liste#id5>`_
користимо листу ствари које чаробњак уме да створи. Слично као у пројекту "Глад", тиме постижемо да чаробњак може да изговори назив онога што ће створити. Разглашавањем се објава чаробњака усклађује са понашањем осталих ликова. Поред листи,у овом пројекту можеш да упознаш још неколико нових техника прављења скрипти у Скречу.

|

Када проучиш ове урађене пројекте, покушај да смислиш и урадиш један или више пројеката по свом избору, или уради један од пројеката
`за самосталан рад <https://petlja.org/biblioteka/r/lekcije/scratch3-praktikum/scratch3-liste#project>`_
наведених на крају лекције.
