
~~~~~~~~~~~~~~~~~~~~~~~~~~~~~~~~~
9.1. Условно извршавање (гранање)
~~~~~~~~~~~~~~~~~~~~~~~~~~~~~~~~~

.. topic:: У оквиру овог часа: 
            
            - упознаћеш наредбе условног извршавања
            - упознаћеш логичке операторе *и*, *или*, *није*
            - вежбаћеш употребу оператора поређења 


.. |ako_onda|          image:: ../../_images/S3_opste/ako_onda.png
.. |ako_onda_inace|    image:: ../../_images/S3_opste/ako_onda_inace.png
.. |pitaj_cekaj|       image:: ../../_images/S3_opste/pitaj_cekaj.png
.. |odgovor|           image:: ../../_images/S3_opste/odgovor.png 

У овој лекцији научићеш како се програмирају алгоритми **разгранате** структуре. Основни алат за прављење разгранате структуре су наредбе условног извршавања, односно управљачки блокови који омогућавају условно извршавање. Ти блокови изглeдају овако:


.. image:: ../../_images/S3_09_grananje/BlokoviGrananja.png
    :width: 400px   
    :align: center


Да бисмо употребили овакве блокове потребан нам је услов, а он се формира као код блока "понављај до ...".

Када користимо први блок са једним устима, наредбе у устима ће се извршити једном ако је услов испуњен, а иначе неће ни једном. Код другог блока који има двоја уста, у случају да је услов испуњен извршавају се наредбе у горњим устима, а ако није испуњен извршавају се наредбе у доњим устима.

Примери
-------

У наредна два примера илустроваћемо коришћење наредби гранања, упознати се са начином прихватања улазних података помоћу наредбе "питај ... чекај", операторима поређења и логичким операторима. Напомињемо да смо у претходним лекцијама већ користили неке од блокова из групе "Оператори".

Пример 1 - Поздрав
''''''''''''''''''

.. raw:: html

   <div style="text-align: center">
   <iframe src="https://scratch.mit.edu/projects/714839283/embed" allowtransparency="true" width="485" height="402" frameborder="0" scrolling="no"  allowfullscreen>
   </iframe>
   </div>


Помоћу ове скрипте мачак ће те питати колико је сати да би знао како да те поздрави у наставку програма. Ако унесеш број мањи од 21, мачак ће рећи "Довиђења.", а у супротном ће рећи "Лаку ноћ."

.. image:: ../../_images/S3_09_grananje/if_primer1.png
    :width: 400px   
    :align: center

Блок |pitaj_cekaj| се налази у групи блокова "Осећаји" које ћемо детаљније упознати у следећој лекцији. Извршавањем овог блока лик поставља питање кориснику, а одговор који корисник откуца се смешта у |odgovor|.

Наилазак на управљачки блок |ako_onda_inace| током извршавања програма је као наилазак на скретницу, јер извршавање може да се настави једним или другим путем.

.. image:: ../../_images/S3_09_grananje/skretnica.png
    :width: 600px   
    :align: center

У програмирању се ова два могућа пута извршавања зову гране, па се зато и управљачки блок за условно извршавање зове **гранање** или **наредба гранања**. Група наредби у горњим устима блока се назива **да грана** јер се извршава када је одговор на питање из услова **да**, док, слично томе, наредбе у доњим устима чине **не грану**. 

Упиши изостављену реч.

.. fillintheblank:: grananje_1p

      У скриптама са простом линијском структуром свака наредба се извршава тачно једанпут. У скриптама са цикличном структуром постоје наредбе које се могу извршавати више пута. Каква је структура скрипти код којих се неке наредбе неће извршити ниједном? 
    
      (*Одговор напиши малим словима, ћирилицом*) |blank|
	  

      -     :^разграната$: Тачно!
            :x: Нетачно.

Оператори поређења
------------------

У претходном примеру смо користили и оператор за поређење добијеног одговора и броја 21. У групи блокова *Оператори* постоје ова три оператора за поређење:

.. image:: ../../_images/S3_09_grananje/ManjeOd.png
    :width: 150px   
.. image:: ../../_images/S3_09_grananje/JednakoSa.png
    :width: 150px   
.. image:: ../../_images/S3_09_grananje/VeceOd.png
    :width: 150px   

Као што вероватно претпостављаш, услов формиран овим операторима је испуњен ако између леве и десне стране важи однос описан знаком у средини, као у математици.

Резултат оваквих оператора је увек **тачно** или **нетачно**. Двокликом на оператор у окружењу Скреч добијамо исписан његов резултат, као у примерима *A* и *B* на следећој слици.

.. image:: ../../_images/S3_09_grananje/VrednostOperatora.png
    :width: 500px   
    :align: center

У примеру А видимо да је резултат испитивања испуњености услова вредност **false**, што значи **нетачно**. И заиста, нетачно је да су бројеви 20 и 50 једнаки. У примеру B испитивали смо да ли је број који је унео корисник мањи од броја 50 и добили вредност **true**, што значи **тачно**. Заиста, корисник је унео број 32, а тај број је мањи од броја 50.

Одговори на следећа питања.

.. mchoice:: pit9_2
   :multiple_answers:
   :answer_a: 5
   :answer_b: -5
   :answer_c: 0
   :answer_d: 10
   :correct: b,c
   :feedback_a: 
   :feedback_b: 
   :feedback_c: 
   :feedback_d: 

   Који од одговора корисника ће омогућити извршавање наредбе у ДА грани? (Изабери све тачне одговоре)

   .. image:: ../../_images/S3_09_grananje/p9_2.png
      :width: 310px   
      :align: center

.. mchoice:: pit9_3
   :answer_a: Понеси кишобран.
   :answer_b: Ништа неће изговорити
   :correct: a
   :feedback_a: Тачно. 
   :feedback_b: Нетачно, јер је услов гранања испуњен.
   
   Шта ће изговорити лик ако корисник на питање *Да ли пада киша* одговори са *да*?  

   .. image:: ../../_images/S3_09_grananje/p9_3.png
      :width: 400px   
      :align: center
   
Логички оператори
-----------------

Можда примећујеш да би у претходном примеру мачак у 1 сат по поноћи одговорио *Довиђења*, а не *Лаку ноћ*. Мачак за сада одговара са *Лаку ноћ* само у 21, 22 и 23 сата, а било би боље да тако одговара на пример и у 0, 1, 2, 3 и 4 сата.

Да бисмо научили мачка да примереније одговори, треба нам начин да му кажемо да са *Довиђења* одговара само од 5 до 20 сати, а са *Лаку ноћ* у осталим случајевима. Услов

::

    одговор је између 5 и 20

се овако може изразити комбиновањем оператора поређења које смо упознали:

::

    (одговор је већи од 4) и (одговор је мањи од 21)

За комбиновање једноставнијих услова у сложеније, користе се ови оператори из групе блокова *Оператори*:

.. |And| image:: ../../_images/S3_09_grananje/OperatorI.png
    :width: 150px
.. |Or| image:: ../../_images/S3_09_grananje/OperatorIli.png
    :width: 150px
.. |Not| image:: ../../_images/S3_09_grananje/OperatorNije.png
    :width: 120px


- Резултат оператора |And| је **true** ако су тачна оба једноставнија услова;
- Резултат оператора |Or| је **true** ако је тачан бар један од једноставнијих услова;
- Резултат оператора |Not| је **true** ако није испуњен једноставнији услов (вредност једноставнијег услова је **false**, тј. нетачно).


У окружењеу Скреч резултате логичких оператора такође можемо да добијемо двокликом на оператор. Да бисмо потврдили да разумемо како функционишу логички оператори, погледајмо следећу слику:

.. image:: ../../_images/S3_09_grananje/LogickiOpPrimer.png
   :width: 500px
   :align: center

Логички оператор **ИЛИ** даје вредност **true** зато што је испуњен бар један од два услова (број који је корисник унео није једнак 50, али јесте једнак 40). 

Логички оператор **НИЈЕ** даје вредност **false** зато што је под-услов испуњен (40 јесте мање од 50), па је цела изјава "није тачно да је 40 мање од 50" нетачна. 


Сада смо спремни да дорадимо претходни пример.

Пример 2 - Поздрав после поноћи
'''''''''''''''''''''''''''''''

.. raw:: html

   <div style="text-align: center">
   <iframe src="https://scratch.mit.edu/projects/714839945/embed" allowtransparency="true" width="485" height="402" frameborder="0" scrolling="no"  allowfullscreen>
   </iframe>
   </div>


Помоћу ове скрипте мачак уме да каже *Довиђења* у току дана (од 5 до 20 сати), а *Лаку ноћ* у току ноћи (од 21 до 4 сата).

.. image:: ../../_images/S3_09_grananje/if_primer2a.png
    :width: 600px   
    :align: center

Исти резултат можемо да добијемо и мало другачије:

.. image:: ../../_images/S3_09_grananje/if_primer2b.png
    :width: 600px   
    :align: center

**Напомена**. У групу "Оператори" спадају још и оператори за основне аритметичке операције - сабирање, одузимање, множење и дељење, оператор за генерисање случајних бројева и други, које ћемо касније упознати. 

.. topic:: Погледај видео:

   Пошто си провежбао/провежбала како да употребиш наредбе гранања, погледај сада видео у коме ћемо применити наредбе гранања како бисмо унапредили нашу игрицу. 
   
    .. ytpopup:: _oqxqGW5IoY
        :width: 735
        :height: 415
        :align: center 



Шта смо научили
---------------

У овој лекцији упознали смо неке од наредби гранања, наредбу за прихватање улазних података, операторе поређења и логичке операторе.

Додатак
-------

Ако желиш, погледај `поглавље Наредбе гранања <https://petlja.org/biblioteka/r/lekcije/scratch3-praktikum/scratch3-grananje>`_ у Петљином практикуму. Тамо можеш да нађеш још нека објашњења и занимљиве пројекте.

Петљин `студио Гранање <https://scratch.mit.edu/studios/24292223>`_ на сајту Скреча садржи урађене пројекте за задатке сличне оним којима смо се овде бавили.


.. infonote::

    **Провери своје знање пролазећи кроз наредна питања и вежбе.**

