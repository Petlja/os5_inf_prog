**Увод**
=========================
Добродошао/Добродошла!

Налазиш се у Петљиној онлајн учионици где смо за тебе припремили часове програмирања за 
пети разред у програму Scratch, који је намањен за визуелно програмирање.

Пред тобом су лекције које прате све оно што је предвиђено да се ради и на редовним часовима Информатике и рачунарства
у школи. Лекције су прилагођене твом узрасту. Организовали смо их да имају теоријски део који чине текст, видеи, питалице и након тога
долази мини квиз који ће ти помоћи да процениш колико си градива усвојио/усвојила из лекције коју си прошао/прошла.

Након већих целина, припремили смо за тебе тестове којима пратимо твој напредак.

Пре него што пређемо на први час, хајде да се укратко упознамо са окружењем програмског језика Scratch.

.. image:: ../_images/S3/pocetak.png
   :width: 600
   :align: center

Ово окружење се састоји од дела са блоковима, који имају различиту намену, дела за слагање блокова, тј. писања скриптова, 
различитих дугмади за покретање и заустављање анимације и много тога још. Детаљније ћеш се са окружењем упознати 
у наредним лекцијама.


Користећи ово окружење моћи ћеш да направиш своју прву анимирану причу, мини игрицу, занимљиву презентацију. Scratch је визуелан језик,
то значи да ћеш све ово правити превлачењем одговарајућих блокова, а не писањем наредби. Ако си нестрпљив/а да видиш како изгледа једна 
анимација направљена у програмском језику Scratch, кликни на слику:

.. raw:: html

   <div style="text-align: center">
   <iframe src="https://scratch.mit.edu/projects/173903305/embed" allowtransparency="true" width="485" height="402" frameborder="0" scrolling="no"  allowfullscreen>
   </iframe>
   </div>

А ако желиш да бациш поглед и како изгледа програм који ово ради кликни |scratch_primer_projekat_link|.

.. |scratch_primer_projekat_link| raw:: html

   <a href="https://scratch.mit.edu/projects/173903305/editor/" target="_blank">ovde</a>

Наредне лекције ће ти помоћи да направиш своје прве програмерске кораке у једном визуелном програмском језику, а текстуално програмирање те чека 
већ у 6. разреду. 

Желимо ти успешан рад!

