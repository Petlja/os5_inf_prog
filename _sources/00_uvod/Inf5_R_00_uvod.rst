~~~~~~~~~~~~~~~~~~~~~~~~~~~~~
Рачунарство  –  **Увод**
~~~~~~~~~~~~~~~~~~~~~~~~~~~~~

Добродошли!

|

Налазиш се у Петљиној онлајн учионици где смо за тебе припремили часове програмирања за пети разред у програмском језику Скреч (*Scratch*), који је намењен за визуелно програмирање. Пред тобом су лекције које прате све оно што је предвиђено да се ради на редовним часовима Информатике и рачунарства у школи.

Лекције су прилагођене твом узрасту. Организовали смо их тако да се на почетку излаже теоријски део, а за њим следи мини квиз. Осим текста, теоријски део чине и уграђени програми, видеи и питалице. Ови интерактивни материјали треба да ти омогуће да видиш шта све можеш да постигнеш усвајањем градива из дате лекције, док мини квиз треба да ти помогне да процениш колико си градива усвојио.
Додатак, који се налази на крају лекције, намењен је ученицима са додатним интересовањем за овај предмет, и овај део није обавезан.
Након већих целина следе тестови систематизације којима пратимо твој напредак.

|

Пре него што пређемо на први час, погледај како изгледа окружење програмског језика Скреч у коме ћеш вероватно проводити највише времена на часовима који следе.

.. image:: ../../_images/S3_00_uvod/pocetak.png
   :width: 780px
   :align: center

Ово окружење се састоји од великог броја делова и компоненти, од којих само неке можеш одмах да видиш. На слици су именовани неки од  најважнијих, а са овим, као и другим деловима  детаљније ћемо те упознати у наредним лекцијама.

Користећи ово окружење моћи ћеш да направиш своју прву анимирану причу, мини игрицу, занимљиву презентацију. Скреч је визуелан језик,
то значи да ћеш све ово правити превлачењем одговарајућих блокова, а не писањем наредби. Ако нестрпљиво чекаш да видиш како изгледа анимација направљена у програмском језику Скреч, кликни на слику:

.. raw:: html

   <div style="text-align: center">
   <iframe src="https://scratch.mit.edu/projects/173903305/embed" allowtransparency="true" width="485" height="402" frameborder="0" scrolling="no"  allowfullscreen>
   </iframe>
   </div>

А ако желиш да бациш поглед и на програм који ово ради, кликни |scratch_primer_projekat_link|.

.. |scratch_primer_projekat_link| raw:: html

   <a href="https://scratch.mit.edu/projects/173903305/editor/" target="_blank">овде</a>

Наредне лекције ће ти помоћи да направиш своје прве програмерске кораке у једном визуелном програмском језику, а текстуално програмирање те чека већ у шестом разреду. 

Желимо ти успешан рад!

